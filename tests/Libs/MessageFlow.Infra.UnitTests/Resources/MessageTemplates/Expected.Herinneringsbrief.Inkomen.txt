Belastingdienst/Toeslagen
Kantoor Utrecht
Postbus 1234, 4590AA UTRECHT
	
H. de Vries
Kerkstraat 1
1234AB AMSTERDAM

Datum: 19 oktober 2023

Uw BSN: 123456782
Kenmerk: TL041


### HERINNERING
Onderwerp: We denken dat u kindgebonden budget kunt krijgen

Beste H. de Vries,

### Waarom krijgt u deze brief?
We hebben u om uw inkomen gevraagd in onze brief van 8 april 2023. We hebben nog geen reactie van u ontvangen. Misschien bent u het vergeten? 

### Waarom hebben we uw inkomen nodig?
Wij denken dat u toeslag kunt krijgen. Het gaat om kindgebonden budget. Net als kinderbijslag is kindgebonden budget een bijdrage in de kosten voor uw kinderen tot 18 jaar.

We willen graag berekenen of en hoeveel kindgebonden budget u kunt krijgen. Daarvoor hebben we alleen nog een schatting van uw inkomen over 2022 nodig. Wilt u dit aan ons doorgeven met Mijn toeslagen op toeslagen.nl? Hieronder leest u hoe u dat doet.

### Let op!
Het is belangrijk dat wij uw inkomen vóór 22 november 2023 hebben. We kunnen anders uw toeslag niet berekenen. In dat geval kunt u nu helaas geen toeslag krijgen.

### Hoe geeft u het inkomen door?
Volg daarvoor alle stappen hieronder. Ook als u verwacht dat u in 2022 geen inkomen hebt.
**Stap 1:**	Maak met onze rekenhulp op toeslagen.nl/inkomenberekenen eerst een schatting van uw inkomen. Kies voor het jaar 2022. Schrijf het geschatte inkomen ergens op. U hebt dat bij stap 4 nodig.
**Stap 2:** Hebt u de berekening gemaakt? Kies dan op toeslagen.nl rechtsboven in de rode balk voor Iinloggen. Log in met uw DigiD. 
**Stap 3:** Ga naar Wijziging doorgeven: inkomen en vermogen.
**Stap 4:** Kies Er wijzigt iets in het inkomen. Ook als u het inkomen voor het eerst doorgeeft. Kies voor het jaar 2022. Beantwoord de vragen als die er zijn. En vul het geschatte inkomen van stap 1 in. Ook als dat € 0 euro is. 

### Wat kunt u van ons verwachten?
Hebben we uw geschatte inkomen binnen? Dan gaan we uw toeslag berekenen. U krijgt daarna bericht over hoeveel toeslag u krijgt. We noemen dat bericht een voorschotbeschikking. U vindt de voorschotbeschikking in Mijn toeslagen op toeslagen.nl en in de Berichtenbox op MijnOverheid. Meestal binnen 5 weken.
 	
### Hebt u hulp of meer tijd nodig?
Of misschien hebt u geen internet? U kunt dan bellen met de BelastingTelefoon op **beltelvermelding**. We zijn bereikbaar op maandag tot en met donderdag van 8.00 tot 20.00 uur en op vrijdag van 8.00 tot 17.00 uur.
	
Met vriendelijke groet, 
Belastingdienst/Toeslagen